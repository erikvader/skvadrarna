# David Andersson
Jag tycker att jag generellt fungerar bra i ett team. Jag har en tendens att falla in i rollen som den som gör det som han blir tillsagd då jag finner det väldigt bekvämt, men märker jag att ingen tar tag i det så kan jag göra det. Det var lite så det här projektet började då jag hjälpte till att dra ihop de första mötena och deligera det första arbetsuppgifterna.Efter det hade jag först en del kvar på inlupp 4 och sedan mycket som jag behövde göra på jobbet innan jul vilket ledde till att jag inte han sätta mig in så mycket i projektet som jag först planerat. Även om jag varit aktiv under hela projektets gång har jag mestadels jobbat med de simplare delarna av skräpsamlaren.  Detta är en anledningen till att jag måste påstå att jag lärt mig väldigt lite under projektet jämfört med resten av kursen men den största anledningen till detta är att jag lärt mig så otroligt mycket under terminen. Arbetet med achievements kombinerat med burndown-chart passade väldigt bra för mig då det gav mig en bra beskrivning av vad jag ska göra samt en deadline på när det måste vara klart.

Loggningen av arbetstid fungerade bra för mig delvis på grund av att det var jag som samordnade loggningsprogrammet men även för att jag är van att göra det från jobbet. Själva loggningen tyckte jag var väldigt intressant då det t.ex. visade att hur mycket tid som lades ner i möten och planering i förhållande till programmeringen.

**Win**: Fick igenom push request för alloc.c

**Fail**: Att jag var borta från Uppsala för länge.
# Daniel Wang
Jag föredrar att arbeta i grupp och upplever att jag har lätt för att samarbeta med andra människor. Jag är gärna den personen som är administrerande men har inte heller problem med att låta någon annan ta den rollen. För detta projekt så föll jag mera in i rollen som blev tillsagd, men jag kom själv med synpunkter på de ställen ajg kände det var nödvändigt. Jag arbetade främst innan julen och blev klar med den delen jag blev delegerad att göra, men blev sedan väldigt passiv i senare skede främst på grund av en tenta i en annan kurs. Under denna tid blev jag dessutom mindre aktiv kommunikationsmässigt vilket inte borde ha hänt. 
Under projektet har jag inte riktigt lärt mig lika mycket som jag hade velat. Hade gärna arbetat med de andra modulerna men tidsbegränsningen gjorde det svårt att ha tid att sätta in sig i allt. Teorimässigt har inte projektet riktigt gett mig något men jag har blivit skickligare på att skriva i C.

Jag har varit väldigt dålig med tidsloggning. Främst för att jag inte tycker att det ger mig något över huvudtaget. Jag har lättare för att bara ha en lista med saker jag gjort och en med det jag inte har gjort och sedan bara se till att bli klar med allt innan deadline. Däremot kan jag förstå poängen med att tidslogga och jag bör därför bli bättre på det.

**Win**: Lyckades med visa funktionaliteter jag från början tyckte var oerhört komplicerade.

**Fail**: Blev väldigt passiv när jag blev klar med den del av programmet jag skulle skriva.
# Erik Rimskog
Jag jobbar helst ensam, men i grupparbeten är jag bra på att göra det som jag har fått i uppgift att göra och frågar gärna andra om jag har problem eller funderingar. Jag tar helst inte på mig en ledarroll, för då har man ansvar o sånt, jag gillar att bara vara passiv och göra det jag har blivit tillsagd. Att diskutera olika lösningar på problem på möten känner jag att jag också är ganska bra på. Jag känner att jag är lite sämre på att faktiskt göra något i tid, jag väntar nästan alltid till sista stund. Det är inte så bra för då har jag inte lika mycket tid att diskutera saker med mina gruppmedlemmar om grejen som jag håller på att göra o det blir bara mer stressigt för mig. Så det är något jag borde bli bättre på.

Jag känner inte att jag har lärt mig som mycket på projektet jämfört med resten av kursen. Men något som jag har lärt mig är att det är viktigt att planera vad man ska göra i ganska bra detalj, för att det tar lång tid och är svårt att diskutera sånt över en textchatt. 
Jag tror nog att jag bäst lär mig genom att få någon sorts teorigenomgång (föreläsning eller tutorial) för att sedan sitta och testa runt själv, helst till någon sorts uppgift. Att sitta och lära sig med andra brukar mest bli att sitta i tystnad och förklara för andra än att själv få förklarat för sig (försöker inte att skryta), så jag föredrar att vara ensam. 
Att logga tid har inte gått så bra, glömt väldigt många tillfällen. Och eftersom jag inte enbart jobbar med något, utan oftast gör andra saker samtidigt (som jag inte borde) så är det dessutom svårt att avgöra hur många timmar jag faktiskt har jobbat. Så att logga tid är något jag borde bli bättre på.

**Win**: lyckadess få algoritmen för skräpsamlingssteget rätt på första försöket (första testkörningen).

**Fail**: bröt inkapsling ganska ordentligt och skapade massor av valgrind-fel på köpet.
# Hampus Adolfsson
I grupper brukar jag ofta vara en som har lätt för att samarbeta med att lösa problem, men som inte gärna tar en ledarroll. Det är lite den rollen jag haft i det här projektet, men eftersom vi inte haft något direkt ledarskap har jag även ibland fått styra upp möten och liknande.

Att jobba i grupp tycker jag har varit bra, och jag har märkt att det pushar mig att skriva bättre kod och vara tydligare med vad jag gör än annars. Det känns som att jag lärt mig väldigt mycket under projektet, mest om hur mycket enklare det blir när man har en bra arbetsprocess och bra kommunikation. Något jag hade kunnat göra bättre är att kommunicera mer om ändringar jag tycker vi borde göra i design/planering,istället för att hålla tyst om dem.

Loggandet av arbetstid har gått bra, men jag tenderar att arbeta i många korta pass, vilket gör det jobbigt att hela tiden logga. Därför har jag ofta uppskattat min arbetstid.

**Win**: Skrev bra tester som gjorde det enkelt att bygga på funktionalitet

**Fail**: Kommunicerade för lite med resten av gruppen
# Mattias Aronsson Adler
Jag fann att jag föll in i fällan som man ofta hamnar i när man är en medelstor grupp: man blir passiv, men det känns inte värt att rösta fram en ledare som ser leker manager. Jag fann också att jag hade det väldigt stressigt innan jul, vilket gjorde att skjöt upp det mesta mot slutet. Att vi jobbade ensamma borde vara till fördel, jag gillar bäst att skriva oavbrutet. Men det var en förlust att inte ha vännerna nära till hands, så att man kunde diskutera varandras implentationer och man kände sig mer motiverad att jobba. Förutom hur stacken har fungerat och en väldigt specifik GC fungerar har denna moment i kursen inte gett mig så mycket i programmeringsteori, men kanske mer om hur det är att arbeta med andra. Tidsloggningen gick sisådär, jag hade ganska bra koll på hur jag beter mig, men jag måste bli bättre på att logga medans jag arbetar.

**Win**: Lyckades identifiera ett gömda antal minnesbuggar

**Fail**: Var inte aktiv nog
# Mattias Walla
I ett team fungerar jag bäst om jag får fokusera på en uppgift som är ganska avgränsad och jobba mycket med den. Jag fick en sådan uppgift som passade mig bra, sen blev uppgiften ganska stor när extra funktionalitet behövdes. Jag läser lite utökat extra kurser (algoritmer och datastrukturer II och databas II) och har haft väldigt mycket andra saker att fokusera på vilket förstärkte min svaghet att kontinuerligt kommunicera med andra och eftersom vi under implementeringsfasen hade få möten blev det svårt att förstå hur makefiler, kommentarsstandader och hur testen byggs. Detta har troligtvis inneburit en onödig belastning för övriga gruppmedlemmar som löst problemen åt mig när jag hade tentor. Inför framtida projekt ska jag försöka frigöra mer tid som jag kan använda till att fokusera på kommunikation. Möten har också funktion att koncentrera informationsutbyten vilket gör att det blir lättare att fokusera på annat.
Jag har fått erfarenhet från projektet vilket jag värderar högre än kunskap om hur man pratar om random term när man redovisar ett mål. Väldigt svårt att veta hur mycket arbete man förväntas utföra när gruppen blir större än man är van vid.

**Win**: Orsakade inga större buggar i de 500+ rader object metadata kod jag skrev från 23/12 till 28/12.

**Fail**: Har varit för otillgänglig eftersom jag haft mycket annat samtidigt och nu är jag typ död.
